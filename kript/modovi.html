<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
<title>DES - Načini djelovanja</title>

<meta name="author" content="Andrej Dujella">
<meta name="description" content="DES - Nacini djelovanja">
<meta name="keywords" content="kriptografija, DES, 
modes of operation, ECB, Electronic Codebook, CBC, Cipher Block 
Chaining, CFB, Cipher Feedback, OFB, Output Feedback">

<meta http-equiv="Content-Type" content="text/html; charset=utb-8">

<meta name="viewport" content="width=device-width, initial-scale=0.6">

<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css">

<style type="text/css">
body {font-family: Arial,Helvetica,sans-serif;}
</style>

</head>

<body bgcolor="#FFFFFF">

<b><font size="-1" face="Verdana">
<a href="desprop.html">[Prethodno poglavlje]</a> &nbsp; 
<a href="desan.html">[Sljedeće poglavlje]</a> &nbsp;
<a href="kriptografija.html">[Sadržaj]</a>
</font></b>
<p>

<hr size=2 noshade>


<a name="2.4"></a>
<h2 align=center style="color: rgb(128,0,0)">2.4. Načini djelovanja</h2>


Iako je sam opis DES-a dosta dug, on se može vrlo efikasno 
implementirati, i hardverski i softverski. Spomenimo da je do 1991. 
godine u NBS-u registrirano 45 hardverskih implementacija DES-a. 
Godine 1992. proizveden je čip s 50000 tranzistora koji može šifrirati 
10<sup>9</sup> bita (tj. 16 milijuna blokova) po sekundi (čip je koštao 
300 dolara). 
<p>
Jedna važna primjena DES-a je u bankarskim transakcijama. Tako se, 
između ostalog, DES koristio za šifriranje PIN-ova (personal 
identification numbers), te transakcija preko bankomata. 
DES je također do nedavno bio u širokoj uporabi u civilnim 
satelitskim komunikacijama. 
<p><br>
Mi smo do sada opisali kako radi DES na jednom bloku od 64 bita. 
U realnim situacijama, u kojima su poruke znatno duže, poznata  
su 4 <em>načina djelovanja</em> (modes of operation) DES-a. Ti 
<em>modovi</em> pokrivaju sve moguće primjene DES-a, a također su 
primjenjivi na bilo koju simetričnu blokovnu šifru. 
<p>
Najjednostavniji mod je ECB (Electronic Codebook) u kojem se svaki 
blok otvorenog teksta šifrira s istim ključem. Dakle, poruka se 
razbije na blokove od po 64 bita (zadnji blok se nadopuni ako je 
nužno), te se šifrira jedan po jedan blok koristeći uvijek jedan te 
isti ključ. 
<p align=center>
<img src="slike/ecbmode.gif" alt="ecb mode">
</p>

ECB mod je idealan za kratke poruke. 
Kod dugih poruka sigurnost ECB moda se 
smanjuje, budući da identični blokovi u otvorenom tekstu daju 
identične šifrate. 
<p>
Da bi povećali sigurnost, želimo postići da identičnim blokovima u 
otvorenom tekstu odgovaraju različiti šifrati. Relativno jednostavan 
način da se to postigne je korištenje CBC (Cipher Block Chaining) moda. 
Na trenutni blok otvorenog teksta se primjeni operacija XOR sa 
šifratom prethodnog bloka, a tek potom se šifrira pomoću ključa 
<i>K</i>. 
Dakle, <nobr><i>y<sub>i</sub></i> = 
<i>e<sub>K</sub></i>(<i>y</i><sub><i>i</i> -1</sub> 
&oplus;  
<i>x<sub>i</sub></i>)</nobr> za <nobr><i>i</i> &ge; 1.</nobr>   
Na startu uzimamo da je <i>y</i><sub>0</sub> = IV, gdje je IV 
tzv. inicijalizirajući vektor, koji mora biti poznat i primaocu i 
pošiljaocu. To se može postići npr. tako da ga se pošalje ECB modom. 
Za dešifriranje koristimo relaciju 
<nobr><i>x<sub>i</sub></i> = 
<i>y</i><sub><i>i</i> -1</sub> 
&oplus;  
<i>d<sub>K</sub></i>(<i>y<sub>i</sub></i>).</nobr>  

<p align=center>
<img src="slike/cbcmode.gif" alt="cbc mode">
</p>

U prethodna dva moda DES funkcionira kao blokovna šifra. No, od DES-a 
se može napraviti i protočna (stream) šifra. Prvi način je pomoću 
CFB (Cipher Feedback) moda. Kod protočnih šifri nema potrebe za 
proširivanjem poruke da bi se dobio cijeli broj blokova. To znači da će 
šifrat biti iste duljine kao otvoreni tekst. Obrađuje se odjednom 
<i>j</i> bitova 
(1 &le; <i>j</i> &le; 64). 
Najčešće je <i>j</i> = 1 ili <i>j</i> = 8. Ako je <i>j</i> = 8, 
to znači da se šifrira slovo po slovo (jednom slovu odgovara 8 
bitova po ASCII standardu). 
<p>
U šifriranje krećemo šifriranjem 64 bitnog inicijalizirajućeg 
vektora IV. Na <i>j</i> najlijevijih bitova 
izlaznog podatka primijenimo 
XOR sa <i>x</i><sub>1</sub> i tako dobijemo <i>y</i><sub>1</sub>. 
Ulazni podatak za sljedeći korak šifriranja se dobije tako da se 
prethodni ulazni podatak pomakne za <i>j</i> mjesta ulijevo, a 
na desni kraj se stavi <i>y</i><sub>1</sub>. Postupak se nastavlja 
sve dok se sve jedinice otvorenog teksta ne šifriraju. 
<p align=center>
<img src="slike/cfbmode.gif" alt="cfb mode">
</p>

Kod dešifriranja se koristi ista shema, osim što se na 
odgovarajući šifrat primjeni XOR s izlaznim podatkom funkcije šifriranja 
<i>e<sub>K</sub></i> da bi se dobio otvoreni tekst. Uočimo da se ponovo 
koristi funkcija <i>e<sub>K</sub></i>, a ne <i>d<sub>K</sub></i>. 
Naime, ovdje je funkcija 
šifriranja zapravo XOR, a on je sam sebi inverz.
Zapravo, ovaj modus možemo shvatiti kao svojevrsnu realizaciju 
&quot;jednokratne bilježnice&quot;, 
u kojoj nam <i>e<sub>K</sub></i> ne služi za šifriranje, već za generiranje 
&quot;pseudoslučajnog&quot; 
ključa za jednokratnu bilježnicu. Ovo pokazuje da inicijalni vektor IV mora biti 
&quot;svjež&quot;, 
tj. ne bi se dvaput smio koristiti isti inicijalni vektor.
<p>

OFB (Output Feedback) mod je vrlo sličan kao CFB. Jedina razlika 
je da se ulazni podatak za funkciju <i>e<sub>K</sub></i> 
u idućem koraku šalje odmah nakon primjene <i>e<sub>K</sub></i> 
u prethodnom koraku (prije primjene XOR-a). Jedna od prednosti 
OFB moda je da se greške u transmisiji ne propagiraju. Npr. 
greška u <i>y</i><sub>1</sub> utječe samo na <i>x</i><sub>1</sub>. 
Ovaj mod se često koristi u šifriranje poruka sa satelita. 
No, ovo svojstvo može biti i nedostatak. Stoga se modovi CBC i CFB 
koriste za ustanovljavanje vjerodostojnosti poruke. 
   
<p align=center>
<img src="slike/ofbmode.gif" alt="ofb mode">
</p> 
<p>

Pored ova četiri (klasična) načina djelovanja, u posljednje je vrijeme sve
popularniji CTR (Counter) mod. U njemu se koristi niz brojača (countera)
<nobr><i>c</i><sub>1</sub>, <i>c</i><sub>2</sub>, ... .</nobr> 
Niz blokova šifrata dobiva se po sljedećem pravilu:
<p align=center>
 <i>y<sub>i</sub></i> = <i>x<sub>i</sub></i> 
&oplus; <i>e<sub>K</sub></i>(<i>c<sub>i</sub></i>). 
</p>
Brojači moraju biti u parovima različiti. Obično se to postiže tako da se brojaču 
<i>c</i><sub>1</sub>
pridruži neka inicijalna vrijednost, a potom se ostali brojači povećavaju za 1: 
<nobr><i>c<sub>i</sub></i> = <i>c</i><sub>1</sub> + (<i>i</i> - 1)</nobr> 
(zbrajanje je modulo 2<sup><i>b</i></sup>, gdje je <i>b</i> duljina bloka; 
kod DES-a je <i>b</i> = 64).
<p>

Za razliku od prethodna tri &quot;ulančana&quot; (chaining) moda, 
u CTR modu se šifriranje (i dešifriranje)
može lako paralelizirati. Kod ulančanih modusa je to bio problem, jer je
algoritam morao završiti obradu jednog bloka, da bi prešao na naredni. To pokazuje
još jednu prednost CTR modusa, a to je mogućnost dešifriranja samo jednog određenog bloka,
što može biti interesanstno za neke aplikacije. Slično kao kod CFB i OFB modusa,
i ovdje se u dešifiranju ponovo koristi funkcija <i>e<sub>K</sub></i> 
(a ne <i>d<sub>K</sub></i>). Ovo nije neka
posebna prednost kod DES-a, ali može biti relevantno kod blokovnih kriptosustava
kod kojih algoritam dešifriranja nije doslovno isti kao algoritam šifriranja
(npr. AES).

<p align=center>
<img src="slike/ctrmode.gif" alt="ctr mode">
</p> 
<p>

<hr size=2 noshade>

<b><font size="-1" face="Verdana">
<a href="desprop.html">[Prethodno poglavlje]</a> &nbsp; 
<a href="desan.html">[Sljedeće poglavlje]</a> &nbsp;
<a href="kriptografija.html">[Sadržaj]</a>
</font></b>

<hr size=2 noshade>


<table border="0" width="100%">
<tr valign="bottom">
<td>
<a href="../kript.html">Web stranica kolegija <em>Kriptografija</em></a>
</td>

<td align="right">
<a href="../index.html"><em>Andrej Dujella</em> - osobna stranica</a>
</td>
</tr>
</table>

<!-- Start eXTReMe Non Public Tracker Code V3/5
Login:    duje
Help:     https://www.extremetracking.com -->
<script type="text/javascript"><!--
EXs=screen;EXw=EXs.width;navigator.appName!="Netscape"?
EXb=EXs.colorDepth:EXb=EXs.pixelDepth;
navigator.javaEnabled()==1?EXjv="y":EXjv="n";
EXd=document;EXw?"":EXw="na";EXb?"":EXb="na";
location.protocol=="https:"?EXprot="https":EXprot="http";
top.document.referrer?EXref=top.document.referrer:EXref=EXd.referrer;
EXd.write("<img src="+EXprot+"://nht-2.extreme-dm.com",
"/n2.g?login=duje&amp;url="+escape(document.URL)+"&amp;pv=&amp;",
"jv="+EXjv+"&amp;j=y&amp;srw="+EXw+"&amp;srb="+EXb+"&amp;",
"l="+escape(EXref)+" height=1 width=1>");//-->
</script><noscript><div id="nneXTReMe"><img height="1" width="1" alt=""
src="http://nht-2.extreme-dm.com/n2.g?login=duje&amp;url=nojs&amp;j=n&amp;jv=n&amp;pv=" />
</div></noscript>
<!-- End eXTReMe Non Public Tracker Code -->

<script type="text/javascript" src="https://web.math.pmf.unizg.hr/lib/js/accessibility_black.min.js"></script>

</body>
</html>







