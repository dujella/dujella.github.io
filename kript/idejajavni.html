<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
<title>Kriptosustavi s javnim kljucem</title>

<meta name="author" content="Andrej Dujella">
<meta name="description" content="Kriptosustavi s javnim kljucem - 
Ideja javnog ključa">
<meta name="keywords" content="kriptografija, javni ključ, 
jednosmjerne funkcije, razmjena ključeva">

<meta http-equiv="Content-Type" content="text/html; charset=utb-8">

<meta name="viewport" content="width=device-width, initial-scale=0.6">

<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css">

<style type="text/css">
body {font-family: Arial,Helvetica,sans-serif;}
</style>

</head>

<body bgcolor="#FFFFFF">

<b><font size="-1" face="Verdana">
<a href="aes.html">[Prethodno poglavlje]</a> &nbsp; 
<a href="rsa.html">[Sljedeće poglavlje]</a> &nbsp;
<a href="kriptografija.html">[Sadržaj]</a>
</font></b>
<p>

<hr size=2 noshade>


<h1 align=center style="color: rgb(204,0,0)">3. Kriptosustavi s 
javnim ključem</h1>

<a name="3.1"></a>
<h2 align=center style="color: rgb(128,0,0)">3.1. Ideja javnog 
ključa</h2>


Svi kriptosustavi koje smo do sada proučavali bili su simetrični, 
tj. sustavi s tajnim ključem. Naime, pošiljalac i primalac bi tajno 
izabrali ključ <i>K</i>, koji bi onda generirao funkcije za 
šifriranje <i>e<sub>K</sub></i> i dešifriranje <i>d<sub>K</sub></i>. 
Pritom je <i>d<sub>K</sub></i> ili isti kao <i>e<sub>K</sub></i> 
ili se iz njega lako dobije (npr. u DES-u se kod dešifriranja  
samo obrne redoslijed međuključeva). Za sigurnost ovih kriptosustava 
nužna je tajnost ključa. No, to je i njihov veliki nedostatak, 
budući da prije šifriranja pošiljalac i primalac moraju biti 
u mogućnosti razmijeniti tajni ključ preko nekog sigurnog 
komunikacijskog kanala (ili se osobno susresti). Štoviše, oni bi 
morali često mijenjati ključeve, budući da šifriranje više poruka 
istim ključem znatno smanjuje sigurnost. To može biti veliki problem 
ako npr. pošiljalac i primalac žive u udaljenim mjestima i žele 
sigurno komunicirati pomoću e-maila. 
<p><br>
Godine 1976. <font color=009900>Whitfield Diffie</font> i 
<font color=009900>Martin Hellman</font>  
su ponudili jedno moguće rješenje problema razmjene ključeva, 
zasnovano na činjenici da je u nekim grupama potenciranje puno jednostavnije od logaritmiranja.  
<p>
Pretpostavimo da se osobe A i B  žele dogovoriti o jednom tajnom 
slučajnom elementu u cikličkoj grupi <i>G</i>, kojeg bi onda poslije 
mogli koristi kao ključ za šifriranje u nekom simetričnom 
kriptosustavu.  Oni taj svoj dogovor moraju provesti preko nekog 
nesigurnog komunikacijskog kanala, bez da su prethodno razmijenili bilo 
kakvu informaciju. Jedina informacija koju imaju jest 
grupa <i>G</i> i njezin generator <i>g</i>. 

<p>
<table align=center border=1 width="95%" cellpadding=15> 
<tr><td bgcolor="FFFFCC">
<font face="Arial,Helvetica,sans-serif">

<b>Diffie-Hellmanov protokol za razmjenu ključeva:</b> 

<ol>
<li> Osoba A generira slučajan prirodan broj <i>a</i> 
&isin; {1, 2, ... , |G| - 1}. 
Ona pošalje osobi B element <i>g</i><sup><i>a</i></sup>. 

<li> Osoba B generira slučajan prirodan broj <i>b</i> 
&isin; {1, 2, ... , |G| - 1},  
te pošalje osobi A element <i>g</i><sup><i>b</i></sup>.

<li> Osoba A izračuna (<i>g</i><sup><i>b</i></sup>)<sup><i>a</i></sup> 
= <i>g</i><sup><i>ab</i></sup>. 

<li> Osoba B izračuna (<i>g</i><sup><i>a</i></sup>)<sup><i>b</i></sup> 
= <i>g</i><sup><i>ab</i></sup>. 
</ol> 

Sada je njihov tajni ključ <i>K</i> = <i>g</i><sup><i>ab</i></sup>. 
</font></td></tr></table>
<p> 

Njihov protivnik koji može prisluškivati njihovu komunikaciju 
preko nesigurnog komunikacijskog kanala zna sljedeće podatke: 
<i>G</i>, <i>g</i>, <i>g</i><sup><i>a</i></sup>, 
<i>g</i><sup><i>b</i></sup>, te treba iz ovih podataka izračunati 
<i>g</i><sup><i>ab</i></sup>.  
Ako protivnik iz poznavanja <i>g</i> i <i>g</i><sup><i>a</i></sup> može 
izračunati <i>a</i> (tj. ako može riješiti problem diskretnog 
logaritma), onda i on može pomoću <i>a</i> i <i>g</i><sup><i>b</i></sup> izračunati 
<i>g</i><sup><i>ab</i></sup>. 

<p><br>

Diffie i Hellman se smatraju začetnicima <em>kriptografije 
javnog ključa</em>. 
Ideja javnog ključa se sastoji u tome da se konstruiraju kriptosustavi 
kod kojih bi iz poznavanja funkcije šifriranja <i>e<sub>K</sub></i> 
bilo praktički nemoguće (u nekom razumnom vremenu) izračunati 
funkciju dešifriranja <i>d<sub>K</sub></i>. 
Tada bi funkcija <i>e<sub>K</sub></i> mogla biti javna. U provedbi 
ove ideje ključnu ulogu igraju tzv. osobne jednosmjerne funkcije. 
Za funkciju <i>f</i> kažemo da je <em>jednosmjerna</em> (one-way) 
ako je <i>f</i> lako, a <i>f</i><sup> -1</sup> teško izračunati. 
Ako je pritom <i>f</i><sup> -1</sup> lako izračunati ukoliko nam je 
poznat neki dodatni podatak (trapdoor - skriveni ulaz), onda 
<i>f</i> nazivamo <em>osobna jednosmjerna funkcija</em>. 
Uočimo da se i u klasičnoj kriptografiji tajnost u suštini zahtijeva samo od funkcije
za dešifriranje <i>d<sub>K</sub></i>. Banalan primjer: kod Cezarove šifre nije problem što svi
znaju da se slova šifriraju tako da se pomiču za 3 mjesta udesno, već je problem što iz tog podatka
baš svatko može zaključiti da se dešifriranje provodi pomicanjem za 3 mjesta ulijevo.
No, i kod svih ostalih kriptosustava koje smo dosad susreli, veza funkcija 
<i>e<sub>K</sub></i> i <i>d<sub>K</sub></i>
je bila vrlo jednostavna, pa skrivanje jedne, 
a otkrivanje druge funkcije nije imalo nikakvog smisla.
<p>

<table align=center border=1 width="95%" cellpadding=15> 
<tr><td bgcolor="FFFFCC">
<font face="Arial,Helvetica,sans-serif">

<em>Kriptosustav s javnim ključem</em> se sastoji od dviju familija 
{<i>e<sub>K</sub></i>} i {<i>d<sub>K</sub></i>} funkcija za šifriranje 
i dešifriranje (ovdje <i>K</i> prolazi skupom svih mogućih 
korisnika) sa svojstvom: 
<ol>
<li>Za svaki <i>K</i> je <i>d<sub>K</sub></i> inverz 
<i>e<sub>K</sub></i>. 
<li>Za svaki <i>K</i> je <i>e<sub>K</sub></i> javan, ali je 
<i>d<sub>K</sub></i> poznat samo osobi <i>K</i>.
<li>Za svaki <i>K</i> je <i>e<sub>K</sub></i> osobna jednosmjerna 
funkcija.
</ol>
<i>e<sub>K</sub></i> se zove <em>javni ključ</em>, a 
<i>d<sub>K</sub></i> <em>tajni</em> ili <em>osobni ključ</em>.

</font></td></tr></table>
<p>

Ako pošiljalac A želi poslati poruku <i>x</i> primaocu B, onda B 
najprije pošalje A svoj javni ključ <i>e<sub>B</sub></i>. 
Potom A šifrira svoju poruku pomoću <i>e<sub>B</sub></i> i 
pošalje primaocu šifrat <i>y</i> = <i>e<sub>B</sub></i>(<i>x</i>). 
Konačno, B dešifrira šifrat koristeći svoj tajni ključ 
<i>d<sub>B</sub></i>: &nbsp; <i>d<sub>B</sub></i>(<i>y</i>) = 
<i>d<sub>B</sub></i>(<i>e<sub>B</sub></i>(<i>x</i>)) = <i>x</i>. 
<p>
Ukoliko grupa korisnika želi komunicirati na ovaj način, 
situacija je još jednostavnija. Naime, tada svi korisnici stave svoje 
javne ključeve u neku javnu, svima dostupnu datoteku. Sada B ne mora 
slati svoj javni ključ osobi A, već A jednostavno pročita 
<i>e<sub>B</sub></i> iz datoteke. 

<p align=center>
<img src="slike/javni_pravokutnici.gif" alt="shema" ALIGN=MIDDLE>
<p>
       
Ovdje se može postaviti pitanje kako osoba B može biti sigurna da joj 
je upravo osoba A poslala poruku. Naime, svatko ima pristup funkciji 
<i>e<sub>B</sub></i>, pa se može lažno predstaviti kao osoba A. 
Dakle, postavlja se pitanje vjerodostojnosti ili autentičnosti 
poruke. To se može riješiti na sljedeći način: 
<ul>
<li>A doda svojoj poruci slučajan broj <i>a</i> od recimo 10 
znamenaka.
<li>B generira svoj slučajan 10-znamenkasti broj <i>b</i>, te 
pošalje osobi A poruku <i>e<sub>A</sub></i>(<i>a</i> + <i>b</i>).  
<li>A izračuna <i>b</i> pomoću formule <i>b</i> = 
<i>d<sub>A</sub></i>(<i>e<sub>A</sub></i>(<i>a</i> + <i>b</i>)) - 
<i>a</i>, te sada ponovo pošalje svoju prvu poruku tako da joj doda 
<i>b</i>, a isto to učini i sa svakom idućom porukom koju će 
slati osobi B.
</ul>
<p>

Neki kriptosustavi omogućavaju čak da korisnici <em>digitalno 
potpišu</em> svoju poruku. To je važno zbog toga što tada A ne može 
kasnije zanijekati da je upravo on poslao konkretnu poruku. 
Pretpostavimo da je 
<font face="Brush Script MT,Script,Times New Roman">P</font> = 
<font face="Brush Script MT,Script,Times New Roman">C</font>. Tada A može potpisati 
poruku <i>x</i> tako da osobi B pošalje šifrat 
<nobr><i>z</i> = <i>d<sub>A</sub></i>(<i>y</i>) = 
<i>d<sub>A</sub></i>(<i>e<sub>B</sub></i>(<i>x</i>)).</nobr>  
Kad B primi poruku za koju pretpostavlja da mu je poslao A, 
on najprije primijeni javni ključ <i>e<sub>A</sub></i>, a potom 
svoj tajni ključ <i>d<sub>B</sub></i>: 
<p align=center>
<i>d<sub>B</sub></i>(<i>e<sub>A</sub></i>(<i>z</i>)) = 
<i>d<sub>B</sub></i>(<i>e<sub>A</sub></i>(<i>d<sub>A</sub></i>(<i>e<sub>B</sub></i>(<i>x</i>)))) = <i>x</i>. 
</p>
Sada B zna sigurno da je poruku poslao A, jer je samo on mogao 
upotrijebiti funkciju <i>d<sub>A</sub></i>. Da je umjesto te 
funkcije upotrijebljena neka treća funkcija <i>d<sub>C</sub></i>, 
kao rezultat ne bi dobili smislenu poruku. Nadalje, ukoliko bi A 
kasnije zanijekao da je on autor poruke, B bi mogao "sucu" pokazati 
poruke <i>x</i> i <i>z</i>. Sudac bi provjerio da vrijedi 
<i>e<sub>B</sub></i>(<i>x</i>) = 
<i>e<sub>A</sub></i>(<i>z</i>) i to bi bio dokaz da je A pošiljalac. 
<p><br>

Glavne prednosti kriptosustava s javnim ključem u usporedbi sa 
simetričnima su: 
<ul>
<li>nema potrebe za sigurnim komunikacijskim kanalom za razmjenu 
ključeva
<li>za komunikaciju grupe od <i>N</i> ljudi treba 2<i>N</i> ključeva, 
za razliku od <i>N</i>(<i>N</i>-1)/2 ključeva kod simetričnog 
kriptosustava
<li>mogućnost potpisa poruke
</ul>
<p>

Pa ipak, u realnom svijetu kriptografija javnog ključa ne predstavlja 
zamjenu za simetrične kriptosustave. Ona se ne koristi za šifriranje 
poruka, već za šifriranje ključeva. Naime, osobe A i B komuniciraju 
pomoću simetričnog kriptosustava s ključem kojeg su razmijenili 
pomoću kriptosustava s javnim ključem. To se zove 
<em>hibridni kriptosustav</em>. 
<p>
Osnovni razlog zašto se javni ključ ne koristi za šifriranje poruka, 
jest da su algoritmi s javnim ključem puno sporiji (oko 1000 puta) 
od modernih simetričnih algoritama. 
<p>
Drugi nedostatak kriptosustava s javnim ključem jest da su slabi na 
napad "odabrani otvoreni tekst". Ako je <i>y</i> = <i>e</i>(<i>x</i>), 
gdje otvoreni tekst može poprimiti jednu od <i>n</i> vrijednosti, 
onda, budući je <i>e</i> javna, kriptoanalitičar treba samo 
šifrirati svih <i>n</i> mogućih otvorenih tekstova i rezultat 
usporediti s <i>y</i>. Tako neće otkriti tajni ključ <i>d</i>, 
ali će otkriti otvoreni tekst <i>x</i>. Jasno, ovaj napad je 
primjenjiv ako je <i>n</i> mali (npr. ako je <i>x</i> neki iznos u kunama 
za kojeg je razumno pretpostaviti da je manji  
od 1000000). 
<p><br>

U modernoj kriptografiji, koja se koristi u komercijalnom svijetu 
(tipična situacija je da osoba A želi kupiti nešto od osobe B preko 
interneta), pojavljuju se, uz klasične, i neki sasvim novi problemi: 
<ol>
<li>POVJERLJIVOST (confidentiality): Poruku koju osoba A šalje 
osobi B ne može pročitati nitko drugi. 
<li>VJERODOSTOJNOST (autenticity): Osoba B zna da je samo osoba A 
mogla poslati poruku koju je ona upravo primila. 
<li>NETAKNUTOST (integrity): Osoba B zna da poruka koju je poslala osoba A 
nije promijenjena prilikom slanja. 
<li>NEPOBITNOST (non-repudiation): Osoba A ne može kasnije zanijekati   
da je poslala poruku. 
</ol>
<p>
Kako smo već rekli, kriptosustavi javnog ključa su mnogo sporiji od 
simetričnih. Stoga je njihova uporaba u 1. problemu ograničena na 
razmjenu ključeva za simetrične šifre. S druge strane, 
&quot;digitalni potpisi&quot;, koji se koriste u rješavanju 2., 3. i 4. 
problema, zahtijevaju uporabu kriptografije javnog ključa. 

<p>

<hr size=2 noshade>

<b><font size="-1" face="Verdana">
<a href="aes.html">[Prethodno poglavlje]</a> &nbsp; 
<a href="rsa.html">[Sljedeće poglavlje]</a> &nbsp;
<a href="kriptografija.html">[Sadržaj]</a>
</font></b>

<hr size=2 noshade>


<table border="0" width="100%">
<tr valign="bottom">
<td>
<a href="../kript.html">Web stranica kolegija <em>Kriptografija</em></a>
</td>

<td align="right">
<a href="../index.html"><em>Andrej Dujella</em> - osobna stranica</a>
</td>
</tr>
</table>

<!-- Start eXTReMe Non Public Tracker Code V3/5
Login:    duje
Help:     https://www.extremetracking.com -->
<script type="text/javascript"><!--
EXs=screen;EXw=EXs.width;navigator.appName!="Netscape"?
EXb=EXs.colorDepth:EXb=EXs.pixelDepth;
navigator.javaEnabled()==1?EXjv="y":EXjv="n";
EXd=document;EXw?"":EXw="na";EXb?"":EXb="na";
location.protocol=="https:"?EXprot="https":EXprot="http";
top.document.referrer?EXref=top.document.referrer:EXref=EXd.referrer;
EXd.write("<img src="+EXprot+"://nht-2.extreme-dm.com",
"/n2.g?login=duje&amp;url="+escape(document.URL)+"&amp;pv=&amp;",
"jv="+EXjv+"&amp;j=y&amp;srw="+EXw+"&amp;srb="+EXb+"&amp;",
"l="+escape(EXref)+" height=1 width=1>");//-->
</script><noscript><div id="nneXTReMe"><img height="1" width="1" alt=""
src="http://nht-2.extreme-dm.com/n2.g?login=duje&amp;url=nojs&amp;j=n&amp;jv=n&amp;pv=" />
</div></noscript>
<!-- End eXTReMe Non Public Tracker Code -->

<script type="text/javascript" src="https://web.math.pmf.unizg.hr/lib/js/accessibility_black.min.js"></script>

</body>
</html>
