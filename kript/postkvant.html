<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
<title>Post-kvantna kriptografija</title>

<meta name="author" content="Andrej Dujella">
<meta name="description" content="Kriptosustavi s javnim kljucem">
<meta name="keywords" content="kriptografija, kvantna racunala, 
McElieceov kriptosustav, NTRU">

<meta http-equiv="Content-Type" content="text/html; charset=utb-8">

<meta name="viewport" content="width=device-width, initial-scale=0.6">

<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css">

<style type="text/css">
body {font-family: Arial,Helvetica,sans-serif;}
</style>

</head>

<body bgcolor="#FFFFFF">

<b><font size="-1" face="Verdana">
<a href="josjavni.html">[Prethodno poglavlje]</a> &nbsp; 
<a href="pseudoprosti.html">[Sljedeće poglavlje]</a> &nbsp;
<a href="kriptografija.html">[Sadržaj]</a>
</font></b>
<p>

<hr size=2 noshade>


<a name="3.4"></a>
<h2 align=center style="color: rgb(128,0,0)">3.5. Post-kvantna kriptografija</h2>

Važno je pitanje što bi se dogodilo sa sigurnošću RSA kriptosustava 
(i ostalih kriptosustava s javnim ključem koje smo do sada spomenuli) 
ako bi se uspjelo konstruirati efikasna kvantna računala. 
Za razliku od klasičnih računala kod kojih je osnovna jedinica
informacije jedan bit (koji može biti 0 ili 1), kvantna računala 
koriste ideje iz kvantne mehanike, te je kod njih osnovna jedinica informacije - qubit -
nosi puno više informacija. Takva računala još nisu praktično realizirana u obliku koji bi
bio konkurencija klasičnim računalima, ali takva realizacija nije isključena u skoroj budućnosti.
Stoga se u posljednjih 20-tak godina radi i na algoritmima specijalno dizajniranim baš za takva računala.  
<p>

Od poznatih algoritama za kvantna računala, dva su vrlo relevantna za kriptoanalizu:
Groverov i Shorov.
Groverov algoritam ubrzava pretraživanja nesortiranih datoteka, te
pomoću njega napadi "grubom silom" postaju puno učinkovitiji 
(kod simetričnih kriptosustava to bi značilo da će biti potreban otprilike dvostruko duži 
ključ da se zadrži sadašnja razina sigurnosti).
Shorov algoritam koristi činjenicu da kvantne metode
omogućavaju vrlo brzo računanje perioda periodičnih funkcija. 
To daje polinomijalne kvantne algoritme
za probleme faktorizacije i diskretnog algoritma. To znači da bi efektivna konstrukcija dovoljno 
snažnih kvantnih računala učinila neupotrebljivim kriptosustave javnog ključa zasnovane na faktorizaciji
(RSA, Rabin) i problemu diskretnog logaritma (ElGamal, ECC).
<p>

Grana kriptografije koja se bavi dizajniranjem i analizom kriptosustava koji bi bili 
otporni i na napade koje bi realizirala kvantna računala naziva se 
post-kvantna kriptografija. Post-kvantna kriptografija je poseban zamah dobila 
raspisivanjem natječaja za post-kvantne kriptografske standarde, koji je NIST raspisao 2017. godine. 
Na natječaj se javilo 59 prijedloga za kriptosustave s javnim ključem i protokole za razmjenu ključeva, 
te 23 algoritma za digitalne potpise. Godine 2019. je izabrano ukupno 26 prijedloga koji su prošli u 
drugu rundu natječaja. U srpnju 2020. lista je dodatno reducirana te je objavljeno 
7 finalista treće runde natječaja, uz još 8 alternativnih kandidata. 
Konačan izbor standarda se očekuje do 2024. godine.  
<p>
Opisat ćemo dva kriptosustava za koja se smatra da bi mogli biti sigurni i u eri 
kvantnih računala. Oni su nastali dosta prije NIST-ovog natječaja, 
ali se njihove inačice nalaze među kandidatima koji su se javili na natječaj i prošli u drugu i treću rundu. 
To su McElieceov kriptosustav i NTRU kriptosustav.  

<p>
<br>

U <em>McElieceovom kriptosustavu</em> (<font color="009900">Robert McEliece</font>, 1978) 
koristi se ideja slična ideja onoj 
koju smo vidjeli kod Merkle-Hellmanovog kriptosustava. 
Ovdje je pripadni NP-potpuni problem dekodiranje općih linearnih kodova za ispravljanje
grešaka. Kao osnova u ovom kriptosustavu koristi
se specijalna klasa <em>Goppinih kodova</em> 
za koje postoji polinomijalni algoritam za dekodiranje.
<p>

Neka su <i>k</i> i <i>n</i> prirodni brojevi, <i>k</i> &leq; <i>n</i>.
<em>Binarni linearni [<i>n,k</i>]-kod</em> <i>C</i> je
<i>k</i>-dimenzionalni potprostor vektorskog prostora (<b>Z</b><sub>2</sub>)<sup><i>n</i></sup>.
Generirajuća matrica za linearni kod <i>C</i> je
<i>k</i> &times; <i>n</i> matrica <i>G</i> čiji redci tvore bazu za <i>C</i>.
<p>

Za <i>x</i> = (<i>x</i><sub>1</sub>, ..., <i>x</i><sub><i>n</i></sub>),
<i>y</i> = (<i>y</i><sub>1</sub>, ..., <i>y</i><sub><i>n</i></sub>) &in; (<b>Z</b><sub>2</sub>)<sup><i>n</i></sup>, 
definiramo <em>Hammingovu udaljenost</em> s
<p align=center> 
<i>d</i>(<i>x</i>,<i>y</i>) = |{<i>i</i> : 1 &leq; <i>i</i> &leq; <i>n</i>, 
<i>x</i><sub><i>i</i></sub> &ne; <i>y</i><sub><i>i</i></sub>}|, 
</p>
tj. kao broj koordinata u kojima se <i>x</i> i <i>y</i> razlikuju.
Neka je <i>C</i> neki linearni [<i>n,k</i>]-kod.
Definiramo <em>minimalnu udaljenost</em> od <i>C</i> s
<p align=center> 
<i>d</i> = <i>d</i>(<i>C</i>) = min {<i>d</i>(<i>x,y</i>) : <i>x</i>, <i>y</i> &in; 
<i>C</i>, <i>x</i> &ne; <i>y</i>}. 
</p>
Tada za <i>C</i> kažemo da je [<i>n,k,d</i>]-kod.
<p>

Primjer jednog [7,4,3]-koda dan je sljedećom generirajućom matricom:

<p>
<table align=center><tr><td><i>G</i> = </td>
<td><table cellpadding=5 cellspacing=0 frame=vsides rules=none>
<tr>
<td align=center>1</td><td align=center>0</td>
<td align=center>0</td><td align=center>0</td>
<td align=center>1</td><td align=center>1</td>
<td align=center>0</td></tr>
<tr>
<td align=center>0</td><td align=center>1</td>
<td align=center>0</td><td align=center>0</td>
<td align=center>1</td><td align=center>0</td>
<td align=center>1</td></tr>
<tr>
<td align=center>0</td><td align=center>0</td>
<td align=center>1</td><td align=center>0</td>
<td align=center>0</td><td align=center>1</td>
<td align=center>1</tr>
<tr>
<td align=center>0</td><td align=center>0</td>
<td align=center>0</td><td align=center>1</td>
<td align=center>1</td><td align=center>1</td>
<td align=center>1</tr>
</table></td>
</tr></table>   
<p>

Svrha kodova za ispravljanje grešaka jest da isprave slučajne
greške koje mogu nastati prilikom prenošenja binarnih
podataka preko kanala sa "šumom" (engl. chanell with noise). Neka je <i>G</i> generirajuća
matrica za [<i>n,k,d</i>]-kod <i>C</i>. Pretpostavimo da je <i>x</i> binarna <i>k</i>-torka
koju Alice želi prenijeti Bobu preko kanala sa šumom.
Tada Alice <em>kodira</em> <i>x</i> kao <i>n</i>-torku <i>y</i> = <i>xG</i>, te pošalje
<i>y</i> preko kanala. Bob primi <i>n</i>-torku <i>r</i> koja se, budući da
kanal ima šum, ne mora podudarati s <i>y</i>. Da bi
<em>dekodirao</em> <i>r</i>, Bob traži element ("kodnu riječ")
<i>y</i>' &in; <i>C</i> koja ima najmanju Hammingovu udaljenost od <i>r</i>,
te potom izračuna <i>k</i>-torku <i>x</i>' takvu da je <i>y</i>' = <i>x</i>'<i>G</i>.
Tada Bob može očekivati da je <i>y</i>' = <i>y</i>, pa onda i <i>x</i>' = <i>x</i>,
tj. da je uspio ispraviti sve greške nastale prilikom
prijenosa. Nije teško vidjeti da ukoliko broj grešaka
nije veći od (<i>d</i>-1)/2, onda se na ovaj način
mogu "ispraviti sve greške", tj. može se jednoznačno rekonstruirati poslana poruka.
Primijetimo analogiju, ali i razliku između
pojmova šifriranje-dešifriranje i kodiranje-dekodiranje.
<p>

Pokazuje se da je problem nalaženja najbliže kodne riječi vrlo težak
problem za opće linearne kodove. No, postoje kodovi za koje
postoje efikasni algoritmi za dekodiranje. McEliece je 1978. godine
predložio da se jedna klasa takvih kodova, tzv. Goppini kodovi,
iskoristi u konstrukciji kriptosustava s javnim ključem.
Parametri Goppinih kodova imaju oblik
<i>n</i> = 2<sup><i>m</i></sup>, &nbsp; <i>d</i> = 2<i>t</i> + 1, &nbsp; <i>k</i> = <i>n</i> - <i>mt</i>.
<p>
Slijedi definicija <em><b>McElieceovog kriptosustava</b></em>.
<p>

<table align=center border=1 width="95%" cellpadding=15> 
<tr><td bgcolor="FFFFCC">
<font face="Arial,Helvetica,sans-serif">

Neka je <i>G</i> generirajuća matrica za [<i>n,k,d</i>]-kod <i>C</i>. Neka je <i>S</i> invertibilna
<i>k</i> &times; <i>k</i> matrica nad <b>Z</b><sub>2</sub>, te <i>P</i> <i>n &times; <i>n</i> permutacijska matrica
(u svakom retku i svakom stupcu ima točno jednu jedinicu, a svi ostali elementi su nule).
Stavimo <i>G</i>'= SGP</i>. Sada definiramo 
<font face="Brush Script MT,Script,Times New Roman">P</font> = (<b>Z</b><sub>2</sub>)<sup><i>k</i></sup>, 
<font face="Brush Script MT,Script,Times New Roman">C</font> = (<b>Z</b><sub>2</sub>)<sup><i>n</i></sup>, 
<font face="Brush Script MT,Script,Times New Roman">K</font> = 
{ (G,S,P,G') }, gdje su <i>G</i>, <i>S</i>, <i>P</i>, <i>G</i>' konstruirani na prije opisani način.
Ovdje je <i>G</i>' javni, a <i>G,S,P</i> tajni ključ.
<p>

Za <i>K</i> = (G,S,P,G') &in; <font face="Brush Script MT,Script,Times New Roman">K</font>, definiramo
<p align=center> 
<i>e</i><sub><i>K</i></sub>(<i>x,e</i>) = <i>xG</i>' + <i>e</i>, 
</p>
gdje je <i>e</i> &in; (<b>Z</b><sub>2</sub>)<sup><i>n</i></sup> 
slučajno generirani vektor težine <i>t</i> = (<i>d</i>-1)/2 (ima <i>t</i> jedinica, a ostalo su nule).
<p>
Šifrat <i>y</i> &in; (<b>Z</b><sub>2</sub>)<sup><i>n</i></sup> se dešifrira na sljedeći način. 
Najprije se izračuna <i>y</i><sub>1</sub> = <i>y</i><i>P</i><sup>-1</sup>.
Potom se dekodira <i>y</i><sub>1</sub>, i tako se dobije kodna riječ 
<i>x</i><sub>1</sub> &in; <i>C</i> koja je najbliža <i>y</i><sub>1</sub> 
(budući da je <i>P</i> permutacijska matrica, imamo da je 
<i>y</i><sub>1</sub> = <i>xSG</i> + <i>e</i><sub>1</sub>, gdje je 
<i>e</i><sub>1</sub> = <i>e</i><i>P</i><sup>-1</sup> binarni niz težine <i>t</i> = (<i>d</i>-1)/2,
pa znamo da mora vrijediti da je <i>x</i><sub>1</sub> = <i>xSG</i>).
Izračuna se <i>x</i><sub>0</sub> &in; (<b>Z</b><sub>2</sub>)<sup><i>k</i></sup>, 
takav da je <i>x</i><sub>0</sub><i>G</i> = <i>x</i><sub>1</sub>. 
Konačno se izračuna <i>x</i> = <i>x</i><sub>0</sub><i>S</i><sup>-1</sup>.

</font></td></tr></table>
<p> 

Uočimo da <i>y</i><sub>1</sub> možemo dekodirati jer je kodiran Goppinim kodom <i>G</i>, a
<i>y</i> ne možemo jer je kodiran s <i>G</i>' za koji nemamo efikasan algoritam za dekodiranje.
McEliece je predložio korištenje Goppinog koda s parametrima
[1024, 524, 101]. Otvoreni tekst je binarna 524-torka, a
odgovarajući šifrat je binarna 1024-torka. Javni ključ je
524 &times; 1024 binarna matrica. Do danas nije poznat
niti jedan efikasan napad na McElieceov kriptosustav.
Važan nedostatak mu je ogromna veličina javnog ključa.
Jedna njegova inačica je jedan od finalista u trećoj rundi NIST-ovog 
natječaja za post-kvantne kriptografske standarde. 
<p>

<b>Primjer 3.6: </b> 
Ilustrirat ćemo šifriranje i dešifriranje pomoću McElieceovog kriptosustava sa sasvim
malim parametrima. Za <i>G</i> ćemo uzeti prethodno navedenu generirajuću matricu za [7,4,3]-kod.
Za matrice <i>S</i> i <i>P</i> uzmimo: 
<p>
<table align=center><tr><td><i>S</i> = </td>
<td><table cellpadding=5 cellspacing=0 frame=vsides rules=none>
<tr>
<td align=center>1</td><td align=center>0</td>
<td align=center>0</td><td align=center>1</td>
</tr>
<tr>
<td align=center>1</td><td align=center>1</td>
<td align=center>0</td><td align=center>1</td>
</tr>
<tr>
<td align=center>0</td><td align=center>1</td>
<td align=center>0</td><td align=center>1</td>
</tr>
<tr>
<td align=center>1</td><td align=center>1</td>
<td align=center>1</td><td align=center>1</td>
</tr>
</table></td>
</tr></table>   
<p>

<table align=center><tr><td><i>P</i> = </td>
<td><table cellpadding=5 cellspacing=0 frame=vsides rules=none>
<tr>
<td align=center>0</td><td align=center>0</td>
<td align=center>1</td><td align=center>0</td>
<td align=center>0</td><td align=center>0</td>
<td align=center>0</td></tr>
<tr>
<td align=center>1</td><td align=center>0</td>
<td align=center>0</td><td align=center>0</td>
<td align=center>0</td><td align=center>0</td>
<td align=center>0</td></tr>
<tr>
<td align=center>0</td><td align=center>0</td>
<td align=center>0</td><td align=center>0</td>
<td align=center>1</td><td align=center>0</td>
<td align=center>0</tr>
<tr>
<td align=center>0</td><td align=center>0</td>
<td align=center>0</td><td align=center>0</td>
<td align=center>0</td><td align=center>1</td>
<td align=center>0</tr>
<tr>
<td align=center>0</td><td align=center>0</td>
<td align=center>0</td><td align=center>0</td>
<td align=center>0</td><td align=center>0</td>
<td align=center>1</tr>
<tr>
<td align=center>0</td><td align=center>1</td>
<td align=center>0</td><td align=center>0</td>
<td align=center>0</td><td align=center>0</td>
<td align=center>0</tr>
<tr>
<td align=center>0</td><td align=center>0</td>
<td align=center>0</td><td align=center>1</td>
<td align=center>0</td><td align=center>0</td>
<td align=center>0</tr>
</table></td>
</tr></table>  
<p>

Sada je Bobov javni ključ
<p>
<table align=center><tr><td><i>G</i>' = </td>
<td><table cellpadding=5 cellspacing=0 frame=vsides rules=none>
<tr>
<td align=center>0</td><td align=center>0</td>
<td align=center>1</td><td align=center>1</td>
<td align=center>0</td><td align=center>1</td>
<td align=center>0</td></tr>
<tr>
<td align=center>1</td><td align=center>0</td>
<td align=center>1</td><td align=center>0</td>
<td align=center>0</td><td align=center>1</td>
<td align=center>1</td></tr>
<tr>
<td align=center>1</td><td align=center>1</td>
<td align=center>0</td><td align=center>0</td>
<td align=center>0</td><td align=center>1</td>
<td align=center>0</tr>
<tr>
<td align=center>1</td><td align=center>0</td>
<td align=center>1</td><td align=center>0</td>
<td align=center>1</td><td align=center>0</td>
<td align=center>0</tr>
</table></td>
</tr></table>   
<p>

Pretpostavimo da Alice želi poslati Bobu poruku <i>x</i> = (1,0,1,1),
te da je izabrala slučajni vektor <i>e</i> = (0,1,0,0,0,0,0) (s jednom jedinicom).
Tada Alice pošalje Bobu šifrat <i>y</i> =  (0,0,0,1,1,0,0). 
<p>
Bob računa <i>y</i><sub>1</sub> = <i>y</i><i>P</i><sup>-1</sup> = (0,0,1,0,0,0,1). 
Sada Bob treba dekodirati <i>y</i><sub>1</sub>.
Jedna metoda koja je praktična za ovako male dimenzije je korištenje tzv. sindroma.
Kodu <i>G</i> pridružimo njegovu <em>matricu provjere parnosti</em> <i>H</i>, što je 
(<i>n</i>-<i>k</i>) &times; <i>n</i> matrica
čiji redci tvore bazu za ortogonalni komplement od <i>C</i> (koji se naziva <em>dualni kod</em> od <i>C</i> i
označava <i>C</i><sup>&perp;</sup>). Za našu matricu <i>G</i> je 

<p>
<table align=center><tr><td><i>H</i> = </td>
<td><table cellpadding=5 cellspacing=0 frame=vsides rules=none>
<tr>
<td align=center>1</td><td align=center>1</td>
<td align=center>0</td><td align=center>1</td>
<td align=center>1</td><td align=center>0</td>
<td align=center>0</td></tr>
<tr>
<td align=center>1</td><td align=center>0</td>
<td align=center>1</td><td align=center>1</td>
<td align=center>0</td><td align=center>1</td>
<td align=center>1</td></tr>
<tr>
<td align=center>0</td><td align=center>1</td>
<td align=center>1</td><td align=center>1</td>
<td align=center>0</td><td align=center>0</td>
<td align=center>1</tr>
</table></td>
</tr></table>   
<p>

Sindrom od <i>r</i> &in; (<b>Z</b><sub>2</sub>)<sup><i>n</i></sup> je 
<i>s</i> = <i>Hr</i><sup>T</sup>. Ako se vektor <i>s</i> sastoji od samih nula,
onda <i>r</i> dekodiramo kao <i>r</i>. U protivnom, generiramo sve moguće <i>e</i><sub>1</sub> 
vektore s težinom 1,
te računamo <i>He</i><sub>1</sub><sup>T</sup>. Ako za neki od tih vektora <i>e</i><sub>1</sub> 
vrijedi <i>He</i><sub>1</sub><sup>T</sup = <i>s</i>, onda <i>r</i> dekodiramo kao
<i>r</i> - <i>e</i><sub>1</sub>. Postupak nastavljamo s vektorima težine 
2, 3, ..., &lfloor;(<i>d</i>-1)/2&rfloor;.
U našem slučaju, računamo sindrom od <i>y</i><sub>1</sub> i dobivamo 
<i>Hy</i><sub>1</sub><sup>T</sup> = (0,1,0)<sup>T</sup>. Sada tražimo vektor <i>e</i><sub>1</sub> 
težine 1 sa svojstvom <i>He</i><sub>1</sub><sup>T</sup> = (0,1,0)<sup>T</sup>. 
Nalazimo da je <i>e</i><sub>1</sub> = (0,0,0,0,0,1,0), pa <i>y</i><sub>1</sub> dekodiramo
kao <i>x</i><sub>1</sub> = (0,0,1,0,0,1,1). Sada treba naći <i>x</i><sub>0</sub> takav da je 
<i>x</i><sub>0</sub><i>G</i> = <i>x</i><sub>1</sub>. No, zbog specijalnog oblika od <i>G</i>,
<i>x</i><sub>0</sub> čine upravo prve četiri komponente od <i>x</i><sub>1</sub>, 
tj. <i>x</i><sub>0</sub> = (0,0,1,0). Konačno, otvoreni tekst <i>x</i> 
dobivamo računajući <i>x</i> = <i>x</i><sub>0</sub><i>S</i><sup>-1</sup> = (1,0,1,1). 

<p>
<br>

Jedan od najzanimljivijih novijih kriptosustava, koji je
još uvijek predmet intenzivnog proučavanja,
je <em><b>NTRU kriptosustav</b></em> (od "<i>N</i>th degree TRUncated polynomials"), 
koji su 1997. godine predložili
<font color="009900">Jeffrey Hoffstein</font>, <font color="009900">Jill Pipher</font> i 
<font color="009900">Joseph Silverman</font>. U ovom se kriptosustavu
kod šifriranja koriste polinomi. Preciznije, koristi se
prsten <nobr><i>R</i> = <b>Z</b>[<i>X</i>]/(<i>X</i><sup><i>N</i></sup> -1).</nobr> 
Na elementima
od <i>R</i> definira se operacija <em>cikličke konvolucije</em>, 
tj. za <i>F</i> = &Sigma;<sub><i>i</i>=0</sub><sup><i>N</i>-1</sup> <i>F<sub>i</sub> x<sup>i</sup></i>, 
<i>G</i> = &Sigma;<sub><i>i</i>=0</sub><sup><i>N</i>-1</sup> <i>G<sub>i</sub> x<sup>i</sup></i>, 
definira se <i>H</i> = <i>F</i> &#8859; <i>G</i> = 
&Sigma;<sub><i>k</i>=0</sub><sup><i>N</i>-1</sup> <i>H<sub>k</sub> x<sup>k</sup></i> &in; <i>R</i> s 
<p align=center>
<i>H<sub>k</sub></i> = &Sigma;<sub><i>i</i>+<i>j</i>&equiv;<i>k</i> (mod <i>N</i>)</sub> 
<i>F<sub>i</sub> G<sub>j</sub></i>. 
</p> 
Pored toga se koristi redukcija ovako dobivenih polinoma po dvama relativno prostim
modulima <i>p</i> i <i>q</i>. Sigurnost ovog
kriptosustava se upravo zasniva na nezavisnosti tih dviju redukcija.
<p>

Da bi kreirao svoje NTRU ključeve, Bob na slučajan način izabire dva
polinoma <i>f</i>, <i>g</i> &in; <i>R</i>. Polinom <i>f</i> mora zadovoljavati uvjet da ima
inverze modulo <i>p</i> i modulo <i>q</i>. 
Ako je <i>p</i> prost, onda se inverz od <i>f</i> računa primjenom proširenog Euklidovog algoritma na polinome 
<i>f</i> i <i>x<sup>N</sup></i>-1 u prstenu polinoma <b>Z</b><sub><i>p</i></sub>[<i>x</i>], 
a ako je <i>p</i> složen, onda se, slično kao kod rješavanja kongruencija, 
inverz po prostom modulo "podigne" do inverza po potenciji prostog broja, 
a inverzi koji odgovaraju različitim prostim brojevima "kombiniraju" primjenom 
Kineskog teorem o ostatcima. 
<p>

Označimo te inverze s <i>F</i><sub><i>p</i></sub> i 
<i>F</i><sub><i>q</i></sub>, tj.
<p align=center>
<i>F</i><sub><i>p</i></sub> &#8859; <i>f</i> &equiv; 1 (mod <i>p</i>), &nbsp; &nbsp; 
<i>F</i><sub><i>q</i></sub> &#8859; <i>f</i> &equiv; 1 (mod <i>q</i>). 
</p>
Bob zatim izračuna polinom <i>h</i> takav da je
<p align=center>
<i>h</i> &equiv; <i>F</i><sub><i>q</i></sub> &#8859; <i>g</i> (mod <i>q</i>). 
</p>
Sada je <i>h</i> Bobov javni, a <i>f</i> tajni ključ.
<p>

Pretpostavimo da Alice želi poslati Bobu poruku <i>m</i>, za koju ćemo pretpostaviti
da je također element skupa <i>R</i> (obično se uzima da su koeficijenti tog polinoma 
iz segmenta [-<i>p</i>/2, <i>p</i>/2]). Ona izabire slučajan polinom
<i>r</i> &in; <i>R</i> i koristi Bobov javni ključ da izračuna
<p align=center>
<i>e</i> &equiv; <i>p</i> <sup><b>.</b></sup> <i>r</i> &#8859; <i>h</i> + <i>m</i> (mod <i>q</i>).
</p>
Alice pošalje Bobu šifrat <i>e</i>.
<p>

Kad Bob primi šifrat <i>e</i>, najprije pomoću svog tajnog ključa <i>f</i> izračuna
<p align=center>
<i>a</i> &equiv; <i>f</i> &#8859; <i>e</i> (mod <i>q</i>), 
</p>
gdje su koeficijenti polinoma <i>a</i> izabrani iz sustava najmanjih ostataka po apsolutnoj
vrijednosti, tj. iz segmenta [-<i>q</i>/2, <i>q</i>/2].
Sada Bob računa originalni otvoreni tekst <i>m</i> iz
<p align=center>
<i>m</i> &equiv; <i>F</i><sub><i>p</i></sub> &#8859; <i>a</i> (mod <i>p</i>). 
</p>

U praktičnoj implementaciji, polinomi <i>f</i>, <i>g</i>, <i>r</i> i <i>m</i> se biraju iz fiksiranih
podskupova <i>R<sub>f</sub></i>, <i>R<sub>g</sub></i>, <i>R<sub>r</sub></i>, 
<i>R<sub>m</sub></i> od <i>R</i>, koji se sastoje od polinoma s
koeficijentima iz skupa {-1, 0, 1} sa zadanim brojem ne-nul koeficijenata. 
Primjerice, <i>R<sub>f</sub></i> se bira iz skupa polinoma s <i>d</i>+1 koeficijenata jednakih 1 
i <i>d</i> koeficijenata jednakih -1, dok se <i>R<sub>g</sub></i> bira iz skupa polinoma 
s <i>d</i> koeficijenata jednakih 1 i <i>d</i> koeficijenata jednakih -1. 
Prirodan broj <i>d</i> se tada također smatra parametrom kriptosustava.
Tipičan izbor za parametre <i>p</i> i <i>q</i> je <i>p</i> = 3, <i>q</i> = 128 
(za <i>q</i> se iz praktičnih razloga uzima potencija broja 2), 
<i>N</i> prost broj, recimo <i>N</i> = 251 ili 347, dok se za <i>d</i> može uzeti 36   
(i naravno, ti parametri su javni).
<p>

Provjerimo hoće li Bob na ovaj način zaista dešifrirati šifrat. Imamo:
<p align=center>
<i>a</i> &equiv; <i>f</i> &#8859; <i>e</i> &equiv; f &#8859; 
(<i>p</i> <sup><b>.</b></sup> <i>r</i>) &#8859; <i>h</i> + <i>f</i> &#8859; <i>m</i> 
&equiv; <i>f</i> &#8859; (<i>p</i> <sup><b>.</b></sup> <i>r</i>) &#8859; 
<i>F</i><sub><i>q</i></sub> &#8859; <i>g</i> + <i>f</i> &#8859; <i>m</i> <br>
&equiv; <i>p</i> <sup><b>.</b></sup> <i>r</i> &#8859; <i>g</i> + <i>f</i> &#8859; <i>m</i> (mod <i>q</i>).
</p>
Izbor parametara nam osigurava da će (skoro uvijek) ovaj posljednji polinom imati
koeficijente iz segmenta [-<i>q</i>/2, <i>q</i>/2]. To znači da vrijedi jednakost
<p align=center>
<i>a</i> = <i>p</i> <sup><b>.</b></sup> <i>r</i> &#8859; <i>g</i> + <i>f</i> &#8859; <i>m</i> 
&nbsp; &nbsp; (u <i>R</i>). 
</p>
Zato je
<p align=center>
<i>F</i><sub><i>p</i></sub> &#8859; <i>a</i> &equiv; 
<i>F</i><sub><i>p</i></sub> &#8859; <i>f</i> &#8859; <i>m</i> &equiv; <i>m</i> (mod <i>p</i>). 
</p>

<b>Primjer 3.7: </b> 
Ilustrirat ćemo šifriranje i dešifriranje u NTRU kriptosustavu na primjeru s malim parametrima 
(<i>N</i>, <i>p</i>, <i>q</i>, <i>d</i>) = (7, 3, 41, 2).
<p>
Bob izabire polinome
<p align=center> 
<i>f</i>(<i>x</i>) = <i>x</i><sup>6</sup> - <i>x</i><sup>4</sup> + <i>x</i><sup>3</sup> + <i>x</i><sup>2</sup> - 1,  
&nbsp; 
<i>g</i>(<i>x</i>) = <i>x</i><sup>6</sup> + <i>x</i><sup>4</sup> - <i>x</i><sup>2</sup> - <i>x</i>, 
</p>
te izračuna inverze 
<p align=center>
<i>F</i><sub><i>p</i></sub> = <i>f</i>(<i>x</i>)<sup>-1</sup> mod <i>p</i> = 
<i>x</i><sup>6</sup> + 2<i>x</i><sup>5</sup> + <i>x</i><sup>3</sup> + <i>x</i><sup>2</sup> + <i>x</i> + 1, &nbsp; 
<i>F</i><sub><i>q</i></sub> = <i>f</i>(<i>x</i>)<sup>-1</sup> mod <i>q</i> = 
8<i>x</i><sup>6</sup> + 26<i>x</i><sup>5</sup> + 31<i>x</i><sup>4</sup> + 21<i>x</i><sup>3</sup> 
+ 40<i>x</i><sup>2</sup> + 2<i>x</i> + 37
</p>
i svoj javni ključ 
<p align=center>
<i>h</i>(<i>x</i>) = <i>F</i><sub><i>q</i></sub> &#8859; <i>g</i> = 
20<i>x</i><sup>6</sup> + 40<i>x</i><sup>5</sup> + 2<i>x</i><sup>4</sup> 
+ 38<i>x</i><sup>3</sup> + 8<i>x</i><sup>2</sup> + 26<i>x</i> + 30.
</p>

Pretpostavimo da Alice želi poslati poruku 
<p align=center>
<i>m</i>(<i>x</i>) = -<i>x</i><sup>5</sup> + <i>x</i><sup>3</sup> + <i>x</i><sup>2</sup> - <i>x</i> + 1
</p>
koristeći slučajni polinom ("efemerni ključ")
<p align=center>
<i>r</i>(<i>x</i>) = <i>x</i><sup>6</sup> - <i>x</i><sup>5</sup> + <i>x</i> - 1.
</p>
Alice računa šifrat i šalje ga Bobu: 
<p align=center>
<i>e</i>(<i>x</i>) &equiv; <i>p</i> <i>r</i>(<i>x</i>) &#8859; <i>h</i>(<i>x</i>) + <i>m</i>(<i>x</i>) 
&equiv; 31<i>x</i><sup>6</sup> + 19<i>x</i><sup>5</sup>  + 4<i>x</i><sup>4</sup> 
+ 2<i>x</i><sup>3</sup> + 40<i>x</i><sup>2</sup> + 3<i>x</i> + 25 (mod <i>q</i>).
</p>
Pokažimo sada kako će Bob dešifrirati šifrat. 
Bob najprije računa 
<p align=center>
<i>f</i>(<i>x</i>) &#8859; <i>e</i>(<i>x</i>) &equiv; 
<i>x</i><sup>6</sup> + 10<i>x</i><sup>5</sup> - 8<i>x</i><sup>4</sup> - <i>x</i><sup>3</sup> 
- <i>x</i><sup>2</sup> + <i>x</i> - 1 (mod <i>q</i>), 
</p>
ali tako da izabere koeficijente iz sustava najmanjih ostataka po apsolutnoj vrijednosti. 
Konačno, Bob izračuna otvoreni tekst
<p align=center>
<i>F</i><sub><i>p</i></sub> &#8859; <i>a</i> &equiv; 
-<i>x</i><sup>5</sup> + <i>x</i><sup>3</sup> + <i>x</i><sup>2</sup> - <i>x</i> + 1 (mod <i>p</i>), 
</p>
(opet birajući koeficijente iz sustava najmanjih ostataka po apsolutnoj vrijednosti). 
<p>

Šifriranje i dešifriranje kod NTRU kriptosustava je usporedive brzine kao kod RSA kriptosustava. 
No, poznato je nekoliko mogućih napada na NTRU koji koriste LLL-algoritam za nalaženje 
najkraćeg elementa u rešetki. Također, postoje i napadi koji koristi
činjenicu da u NTRU-u postoje šifrati koje je nemoguće dešifrirati
(postoji vrlo mala vjerojatnost da će neki koeficijent polinoma
<nobr><i>p</i> <sup><b>.</b></sup> <i>r</i> &#8859; <i>g</i> + <i>f</i> &#8859; <i>m</i></nobr> 
biti izvan segmenta [-<i>q</i>/2, <i>q</i>/2]).
Zasad nije sasvim jasno koliko su ti napadi ozbiljna prijetnja za sigurnost ovog kriptosustava. 
Dvije inačice NTRU kriptosustava, jedna nastala spajanjem kandidata iz prve runde NTRUEncrypt i 
NTRU-HRSS-KEM te druga NTRU Prime, bile su među finalistima druge runde NIST-ovog  
natječaja za post-kvantne kriptografske standarde, te je prva inačica prošla i u treću rundu,  
dok se druga inačica nalazi među alternativnim kandidatima.  
<p>
<br>

Većina predloženih post-kvantnih kriptografskih algoritama su povezani ili s kodovima (poput McElieceovog) 
ili s rešetkama (poput NTRU). Spomenimo da postoje i post-kvantni algoritmi zasnovani 
na svojstvima izogenija supersingularnih eliptičkih krivulja, od kojih je najpoznatiji 
protokol za razmjenu ključeva SIDH (supersingular isogeny Diffie-Hellman key exchange), 
kojeg su predložili <font color="009900">Luca de Feo</font>, <font color="009900">David Jao</font> i 
<font color="009900">Jerome Plut</font> 2011. godine. Inačica SIKE (Supersingular Isogeny Key Encapsulation) 
se nalazi među alternativnim kandidatima u trećoj rundi NIST-ovog natječaja. 

<p>

<hr size=2 noshade>

<b><font size="-1" face="Verdana">
<a href="josjavni.html">[Prethodno poglavlje]</a> &nbsp; 
<a href="pseudoprosti.html">[Sljedeće poglavlje]</a> &nbsp;
<a href="kriptografija.html">[Sadržaj]</a>
</font></b>

<hr size=2 noshade>


<table border="0" width="100%">
<tr valign="bottom">
<td>
<a href="../kript.html">Web stranica kolegija <em>Kriptografija</em></a>
</td>

<td align="right">
<a href="../index.html"><em>Andrej Dujella</em> - osobna stranica</a>
</td>
</tr>
</table>

<!-- Start eXTReMe Non Public Tracker Code V3/5
Login:    duje
Help:     https://www.extremetracking.com -->
<script type="text/javascript"><!--
EXs=screen;EXw=EXs.width;navigator.appName!="Netscape"?
EXb=EXs.colorDepth:EXb=EXs.pixelDepth;
navigator.javaEnabled()==1?EXjv="y":EXjv="n";
EXd=document;EXw?"":EXw="na";EXb?"":EXb="na";
location.protocol=="https:"?EXprot="https":EXprot="http";
top.document.referrer?EXref=top.document.referrer:EXref=EXd.referrer;
EXd.write("<img src="+EXprot+"://nht-2.extreme-dm.com",
"/n2.g?login=duje&amp;url="+escape(document.URL)+"&amp;pv=&amp;",
"jv="+EXjv+"&amp;j=y&amp;srw="+EXw+"&amp;srb="+EXb+"&amp;",
"l="+escape(EXref)+" height=1 width=1>");//-->
</script><noscript><div id="nneXTReMe"><img height="1" width="1" alt=""
src="http://nht-2.extreme-dm.com/n2.g?login=duje&amp;url=nojs&amp;j=n&amp;jv=n&amp;pv=" />
</div></noscript>
<!-- End eXTReMe Non Public Tracker Code -->

<script type="text/javascript" src="https://web.math.pmf.unizg.hr/lib/js/accessibility_black.min.js"></script>

</body>
</html>


 